# Borgerforslag: Offentlige midler, offentlig kode

## Meta
Formatet for dette forslag er en henstilling til, at offentlig IT udvikles med åbne
standarder og med open-source modeller. Vi skal gøre det så konkret som muligt, men 
samtidig drage paralleller til relevante samfundsforhold, så hr. og fru Danmark også 
kan forstå konteksten.

## Forslag
Når en landevej går i stykker, kan den repareres. Men når et IT projekt går i stykker,
kuldsejler det. Og de milliardstore regninger sendes videre til os - borgerne.

I Danmark er IT en vigtig del af vores hverdag. Danmark ville ikke virke uden IT.
Problemet med den IT vi har i dag er, at vi ikke kan styre den.

Problemet bliver ikke mindre af at de løbske IT systemer ved *alt* om os. Millioner
af sygdomsforløb, straffeattester og andre fortrolige dokumenter bliver dagligt sendt
igennem utallige IT platforme. Langt hovedparten af dem er uden for demokratisk
kontrol. Tilgengæld ved vi med sikkerhed at Amerikanske og Britiske
efterretningstjenester lytter med i vores digitale - og hemmelige - liv.

Det er ikke i orden, og du skal hjælpe os med at rette op på det. Og løsningen
er heldigvis simpel: vi skal have åbenhed.
Med dette forslag vil vi tvinge magthaverne til at starte forfra. Vi vil
skabe en sikker og nem digital hverdag, som vi selv kan styre. Som vi selv kan
reparere når det går galt. Og som vi ejer.
Og det manglede da bare: det er vores skattekroner.

Åbenhed indenfor IT betyder at vi, som danskere, kommer til at eje IT systemerne. Vi
skal kunne kigge ind i dem, ligesom man kan kigge ind i vores vejned og jernbanenet.
Vi skal kunne sikre os at de systemer vi køber er af ordentlig kvalitet, og vi
skal kunne reparere dem hvis de går i stykker om 10 år. Vi skal bygge IT systemer,
som ikke står alene, men som skal arbejde sammen med den infrastruktur vi allerede
har. Vi skal gøre alt hvad vi kan for at undgå endnu en Polsag eller
patienthåndteringsjournal.

Danmark er kommet godt fra start i den digitale revolution, men hvis vi fortsætter
med at binde vores offentlige midler til udenlandske selskaber destabiliserer vi
Danmark. 

## Stikord
Borgere skal have adgang til koden
Ingen vendor lock-in
Åbne standarder
Fokus på nye udbud og kontrakter; gamle kontrakter skal ikke ændres
Danmark skal være et forgangsland
